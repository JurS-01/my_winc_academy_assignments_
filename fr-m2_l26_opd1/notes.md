# SCRUM


### 1. Wat is Scrum? 

Scrum is een werkmethode voor het managen van een project, meestal voor software ontwikkeling. Het is een soort framework voor het managen van een proces. Agile werken is de onderliggende theorie waar Scrum op is gebouwd.

Bij de development werk is het vaak niet effectief om vooraf een volledige en gedetailleerde planning te maken. Omdat in de meeste gevallen er altijd dingen anders lopen. In de fases na de planning onstaan er bijvoorbeeld nieuwe inzichten komen en nieuwe ideeën, waardoor de hele planning weer moet worden aangepast en er weer een stap terug wordt gedaan in het proces. 

Met scrum begin je na een korte planning met de features die de hoogste prioriteit hebben en minimaal nodig zijn voor de eerste sprint. Daardoor blijft er ruimte voor bijvoorbeeld nieuwe ideeën zonder dat dit ten koste gaat van het proces en effectiviteit.


### 2. Sprint

In Scrum worden projecten ondergebracht in deeltaken, die in korte periodes (Scrum sprints) worden opgeleverd. Dit geeft stakeholders de mogelijkheid om vaker feedback te leveren op het ontwikkelde product. Een groot voordeel daarvan is dat eventuele aanpassingen vroegtijdig kunnen worden doorgevoerd in het project; zowel het Scrum team als de klant komen zo niet voor verrassingen te staan. Daarbij worden (deel)producten slechts opgeleverd als deze werkend zijn. De opdrachtgever heeft hierdoor de mogelijkheid het product direct op te nemen in zijn bedrijf. Dit kan bijvoorbeeld een extra functie zijn in een webshop, zoals een andere manier van betalen.


//////////////////////

### 3. Scrum rollen

SCRUM MASTER
De Scrum Master is verantwoordelijk voor de bescherming van het team en het proces, de uitvoering van de Scrum aanpak dient op de juiste manier plaatsvindt. Deze rol kan gezien worden als de teamcoach die de teamleden faciliteert en begeleidt om efficient te werken binnen het Scrum proces. 

Belangrijkste Taken:
+ Zorgen dat iedere stap van het Scrum proces wordt doorlopen.
+ Oplossen van eventuele belemmeringen tijdens het project.
+ Zorgen dat iedereen begrijpt wat er gedaan moet worden en waarom.

--------------

TEAM
Het team bestaat uit developers, testers, writers en iedereen die hen helpt bij het bouwen van het product. 

Het team is zelforganiserend en bepaalt zelf hoe de geselecteerde Product Backlog items uitgevoerd moeten worden. Het team is samen verantwoordelijk. Als bepaalde taken worden uitgevoerd door iemand binnen het team die daar de benodigde vaardigheden voor heeft, is het team alsnog gezamenlijk verantwoordelijk voor het eindresultaat.

Het kan voorkomen dat de teamleden meerdere rollen invullen binnen het team.

--------------

PRODUCT OWNER   
De Product Owner vertegenwoordigt de klanten, opdrachtgevers en de eindgebruikers. Hij/zij begeleidt het team bij het bouwen van het juiste product en de definieert the features van het product. De Product Owner is verantwoordelijk voor het maximaliseren van de waarde van zowel het product als het projectteam. En voor het beheer van de Product Backlog, waarin ervoor gezorgd moet worden dat de items en user stories duidelijk zijn omschreven en worden gerangschikt op prioriteit.

De Product Owner gaat meer in op de technische inhoud van het product en de Scrum master richt zich meer op het proces.

//////////////////////


### 4. Scrum Events

SPRINT RETROSPECTIVE
De Sprint Retrospective vindt plaats aan het einde van iedere sprint. Het volledige team neemt deel aan deze meeting, inclusief de Scrum Master en de Product Owner. De retrospective geeft de mogelijkheid om te reflecteren over de sprint, en om mogelijkheden tot verbetering vast te stellen in het proces, de werkwijze, de onderlinge relaties of voor het product.

De Sprint Retrospective zorgt er ook voor dat een groep individuen transformeert tot een effectief team.
+ Wat hebben we goed gedaan en moeten we bespreken zodat we het niet vergeten?
+ Wat hebben we geleerd?
+ Wat moeten we in de toekomst anders doen?
+ Wat begrijpen we nog steeds niet?

-------

PRODUCT BACKLOG REFINEMENT
Product Backlog Refinement kan gezien worden als het toevoegen van detaillering, inschatting en structuur aan de Product Backlog. Hierbij gaat het om het toevoegen van detail aan de User Stories die door de Product Owner op de Product Backlog zijn geplaatst. Het is vooral gericht op User Stories die in de komende 2 of 3 sprints aan bod komen.

Met de Refinement kan het Development Team accurate inschattingen maken, bijvoorbeeld over de omvang van de User Story is. Ook kunnen eventuele afhankelijkheden al in een vroeg stadium worden ontdekt, bijvoorbeeld afhankelijkheden van externe partijen. 

Een goede Product Refinement zorgt er dus voor dat er vroeg genoeg duidelijk is wat er gedaan moet worden. Daarnaast is bekend hoe deze Stories ingeschat zijn en opgedeeld kunnen worden. Onduidelijkheden en afhankelijkheden zijn weggenomen en het Development Team kan gefocust verder werken aan het leveren van waarde.

-------

DAILY SCRUM / STANDUP
De Daily Scrum/Standup is een dagelijkse korte bijeenkomst van het Scrumteam van ongeveer 15 minuten. Het doel is om werkzaamheden op elkaar af te stemmen en een plan te hebben voor de komende 24 uur.

De teamleden gaan ieder kort in op de volgende punten:
+ Wat heb ik bereikt sinds de vorige daily standup?
+ Wat ga ik vandaag bereiken?
+ Verwacht ik obstakels, en kan het team me daarbij helpen?


//////////////////////
  
### 5. Scrum artifacts

PRODUCT BACKLOG
In de Product backlog creeërt de Product Owner een prioriteitenlijst met features voor het product. Deze features worden User Stories genoemd. Dit zijn bijvoorbeeld wijzigingen en uitbreidingen die moeten worden toegepast op het product. De Product Backlog wordt gezien als een kapstok voor de beschrijving van gebruikers-eisen. Bij de rangschikking van de User Stories wordt gekeken naar de waarde die ze hebben voor de klant. Items worden voorzien van een waarde. Op basis van de verwachte waarde en inspanning kan de ROI (Return On Investment) berekend worden. Op basis van de ROI kunnen de items worden gerangschikt op prioriteit.

---------------

SPRINT BACKLOG
In de Sprint Backlog komen de User Stories met de hoogste prioriteit te staan. Deze worden door het Scrum team opgedeeld in taken die tijdens de sprint moet afgewerkt. Dit gebeurt tijdens de Sprint planning meeting. De Sprint Backlog is belangrijk, omdat deze al het werk dat het Scrumteam heeft gelabeld als ‘noodzakelijk voor het behalen van de sprint’ inzichtelijk maakt.

---------------

BURNDOWN CHART
De Burndown Chart geeft de voortgang van de taken in het proces weer. Het geeft visuele informatie waarmee je je agile project of Scrum sprint dagdagelijks kan managen. De burndown toont de resterende hoeveelheid werk van het totale project of de huidige sprint. Deze voortgang wordt inzichtelijk gemaakt met behulp van ​​twee lijnen:

Een “resterend werk” lijn
Een “ideale” lijn

De voortgang van het project maak je inzichtelijk door continu het aantal opgeleverde story points af te zetten tegen de verstreken tijd.


////////////////

### 6. Scrum Workflow

+ Product Backlog
+ Sprint Planning
+ Sprint Backlog
+ Sprint (with Daily Scrum/Standup)
+ Potentially Shippable Product
+ Sprint review / Retrospective






